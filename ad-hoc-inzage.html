<!doctype html>
<html lang="nl">

<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="author" content="Melius Health Informatics">
    <title>Ad hoc informatie delen</title>
    <link rel="stylesheet" href="style/hmi-menu.css">
    <link rel="stylesheet" href="style/simple_layout.css">
    <link rel="icon" href="Images/favicon.png">
</head>

<body>
    <section>
        <div class="wrapper">
            <header class="page-header"><a href="menu.html"> 
                <button class="navbutton" style="float: right;">Menu</button>
              </a><h1 style="float:left">Ad hoc informatie delen</h1></header>
            <main class="page-body">
                <p>In sommige situaties, zoals spoed, is er geen sprake van een formele samenwerking maar is onderling delen van informatie toch van groot belang. In een spoedsituatie is een goed beeld van de actuele medicatie van de patiënt, eventuele allergieën en specifieke labuitslagen van levensbelang. Om bij een vermoeden van longkanker oude en nieuwe foto’s te vergelijken is toegang tot oude beelden nodig, ongeacht waar ze ooit gemaakt zijn.  Dit stelt specifieke eisen aan de digitale hulpmiddelen die in dit soort situaties worden gebruikt.</p>
                <p>Ad hoc informatie kan letterlijk overal vandaan komen. Iedere zorgaanbieder heeft potentieel informatie die van levensbelang kan zijn voor een patiënt in een spoedsituatie. Iedere zorgaanbieder heeft potentieel historisch beeldmateriaal of andere onderzoeksresultaten die van belang kunnen zijn bij de interpretatie van nieuw materiaal. Dit betekent dat digitale systemen die dit soort ad hoc delen van informatie ondersteunen in principe een landelijke (of zelf grotere) dekking moeten hebben. </p>                                
                <p>Voor het kiezen van de juiste oplossing moet onderscheid gemaakt worden tussen gegevens die statisch zijn (onveranderlijk) en gegevens die veranderlijk zijn. Een eenmaal genomen beeld veranderd niet meer, net als een labuitslag. Maar een medicatievoorschrift verandert wel degelijk. En die verandering kan worden aangebracht door een andere zorgaanbieder dan de zorgaanbieder die de oorspronkelijke medicatieopdracht heeft geregistreerd. Landelijk samenwerken aan veranderlijke gegevens is vele malen ingewikkelder dan landelijk samenwerken aan statische gegevens. </p>
                <h3>Platforms en systemen</h3>
                <p>In de Nederlandse situatie is het Landelijk Schakel Punt (LSP) de enige digitale oplossing met een (theoretisch) landelijke dekking. Het LSP ondersteunt een aantal usecases waarvan het uitwisselen van medicatiegegevens de oudste en belangrijkste is. Het succes van het LSP in het algemeen en de usecase medicatie in het bijzonder is echter beperkt.</p>            
                <p>Drie oorzaken van uitblijvend succes zijn:</p>
                <ul>
                    <li>Handmatige verificatie van het medicatieprofiel (en andere gegevens) blijft van belang. Dit omdat het LSP informatie-asymmetrie niet kan voorkomen.</li>
                    <li>Het LSP vereist dat gebruikers (zorgverleners) zich authentiseren met een zogenaamde UZI pas. Zo’n pas is duur en erg gebruiksonvriendelijk.</li>
                    <li>De manier waarop met medicatieinformatie werd omgegaan sloot niet helemaal aan bij de praktijk</li>
                </ul>
                <p>Ten aanzien van de laatste twee problemen lopen momenteel landelijke programma’s ter verbetering. Het eerste probleem is op basis van de huidige architectuur van het LSP niet oplosbaar.</p>
                <p>Omdat de meeste informatie regionaal (in een netwerk) ontstaat en veranderd, vragen veel mensen zich af of ad hoc delen van informatie niet beter onderdeel van een Shared Care samenwerking op regionaal niveau kan zijn. De kosten van een landelijke oplossing (LSP) zijn zeer hoog en de resultaten tot nog toe beperkt. Zeker wanneer het probleem van informatie-asymmetrie niet kan worden opgelost is het de vraag of baten tegen de kosten opwegen.</p>                
                <h3>Koppelingen met systemen</h3>
                <p>Het LSP heeft eigen koppelvlakken waarvoor ondersteuning in dossiervormende systemen moet worden ingebouwd. Voor ad hoc informatie delen in een Share Care netwerk, zie ‘Shared Care’.</p>
            </main>
            <footer class="page-footer"><button onclick="javascript:history.go(-1)" class="navbutton">Vorige</button>
                <a href="aanvragen.html"><button class="navbutton">Aanvragen </button></a> </footer-left></footer>
        </div>
    </section>
</body>
</html>
