<!doctype html>
<html lang="en">

<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="author" content="Melius Health Informatics">
    <title>Perspectief 'Afspraken' </title>
    <link rel="stylesheet" href="style/hmi-menu.css">
    <link rel="stylesheet" href="style/simple_layout.css">
    <link rel="icon" href="Images/favicon.png">
</head>

<body>
    <section>
        <div class="wrapper">
            <header class="page-header"><a href="menu.html"> 
                <button class="navbutton" style="float: right;">Menu</button>
              </a><h1 style="float:left">Perspectief 'Afspraken' </h1></header>
            <main class="page-body">
                <p>Dit perspectief houdt zich bezig met afspraken die we moeten maken om mensen, organisaties en machines met elkaar samen te laten werken. Als de afspraken volledig zijn, niet tegenstrijdig zijn en niet overlappen kan ‘interoperabiliteit’ ontstaan: mensen, organisaties en systemen werken zonder beperkingen samen.</p>
                <p>Afspraken komen op verschillende manieren tot stand en worden op verschillende manieren vastgelegd. Ze zijn soms dwingend en soms hebben ze een meer vrijblijvend karakter. Standaarden en normen zijn vormen van afspraken die vrij dwingend zijn. Wet en regelgeving is nog dwingender. Op het internet worden veel meer vrijblijvende afspraken gebruikt, zogenaamde Request For Comments (RFC’s). RFC’s komen bottom-up tot stand (iemand heeft een goed idee dat langzaam maar zeker wordt omarmd door een wereldwijde community en dan tot een standaard uitgroeit) terwijl wetten en normen vaak meer top-down tot stand komen.</p>
                <p>Bijzondere aandacht verdient een zogenaamd ’afsprakenstelsel’. Een afsprakenstelsel is een samenhangend pakket van afspraken op allerlei terreinen: technisch, organisatorisch, juridisch en functioneel/ zorginhoudelijk. Het idee achter een afsprakenstelsel is dat als iedereen aan het stelsel voldoet, interoperabiliteit (samenwerking zonder beperkingen) binnen de scope van het afsprakenstelsel gegarandeerd is. Dat vraagt wel dat een afsprakenstelsel geen enkele ruimte voor interpretatie laat en stelt zeer veel eisen aan beheerprocessen en vooral versiebeheer. In de praktijk leiden afsprakenstelsels daarom minder vanzelf tot interoperabiliteit dan men zou wensen, maar ze helpen zeker. Een variant van een afsprakenstelsel zijn de <a href="ihe.html">IHE Integratieprofielen</a>, hoewel deze vooral een technische focus hebben. IHE is een organisatie die zeer veel ervaring heeft met het ontwikkelen en beheren van dit soort afsprakenstelsels/ integratieprofielen.</p>
            </main>
            <footer class="page-footer"><button onclick="javascript:history.go(-1)" class="navbutton">Vorige</button>
                <button class="navbutton">Volgende </button> </footer-left></footer>
        </div>
    </section>
</body>
</html>
