<!doctype html>
<html lang="nl">

<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="author" content="Melius Health Informatics">
    <title>Consulteren</title>
    <link rel="stylesheet" href="style/hmi-menu.css">
    <link rel="stylesheet" href="style/simple_layout.css">
    <link rel="icon" href="Images/favicon.png">
</head>

<body>
    <section>
        <div class="wrapper">
            <header class="page-header"><a href="menu.html"> 
                <button class="navbutton" style="float: right;">Menu</button>
              </a><h1 style="float:left">Consulteren</h1></header>
            <main class="page-body">
                <p>Consulteren is het stellen van een vraag aan een collega (bij een andere zorgaanbieder). Hoewel de vraag doorgaans een specifieke patiënt betreft, wordt zij vaak anoniem gesteld. Dit omdat het uitwisselen van gezondheidsinformatie over een patiënt niet zonder uitdrukkelijke toestemming mogelijk is, tenzij dit binnen een bestaande behandelrelatie gebeurt. De vraag mag ook niet zomaar over ieder willekeurig communicatieplatform worden gesteld. Er worden persoonsgegevens verwerkt en dus is een verwerkingsovereenkomst (VWO) meestal noodzakelijk.</p>
                <p>Er zijn een aantal situaties waarin dit soort consultatie vaak gebeurt:</p>                            
                <ul>
                    <li>Een huisarts vraagt aan een medisch specialist of hij een patiënt moet verwijzen</li>
                    <li>Een medisch specialist overlegt met een gespecialiseerde collega uit een ander ziekenhuis over een specifiek probleem</li>
                    <li>Een verloskundige overlegt met een gynaecoloog of een zwangere vrouw door hem/ haar moet worden gezien</li>
                    <li>Een huisarts overlegt met een internist over de  zorg aan een patiënt met diabetes</li>
                </ul>
                <h3>Platforms en systemen</h3>
                <p>Consultatie is vaak functionaliteit van een <a href="communicatie-platforms.html">communicatieplatform</a>. Meestal vindt consultatie plaats in de vorm van instant messaging (chats) maar soms ook via beveiligde mail of een videocall. De vraagsteller bepaalt precies welke informatie wordt meegestuurd met de consultatie. Soms wordt consultatie echter gecombineerd met meekijken, waarbij de vraagsteller het dossier van de patiënt openstelt voor de geconsulteerde zorgverlener. In dit geval is uitdrukkelijke toestemming of een andere grondslag voor het delen van de informatie bijna altijd vereist.</p>
                <p>Consultatiefunctionaliteit is soms ook onderdeel van een ander platform. Sommige transactieplatforms bieden bijvoorbeeld de mogelijkheid om te overleggen over een transactie (is verwijzen wel nodig, komt de patiënt in aanmerking voor een bepaald zorgproduct, interpretatie van resultaten, etc). Ook ZNO’s bieden vaak consultatiefunctionaliteit. Soms worden dit soort platforms gekoppeld met een specifiek communicatieplatform.</p>
                <h3>Ondersteunende systemen</h3>
                <p>Consultatie is afhankelijk van adresgegevens. Een <a href="adresseer-voorziening.html">adresseervoorziening</a> is dus nodig maar is doorgaans onderdeel van het communicatieplatform dat voor de consultatie wordt gebruikt. Vaak worden adressen gekoppeld aan accounts die door iedere zorgverlener moeten worden aangemaakt</p>
                <h3>Koppelingen tussen systemen</h3>
                <p>Soms worden ‘consults’ automatisch op een werklijst in een dossiervormend systeem geplaatst. Dit vraagt om een koppeling tussen het (communicatie)platform dat de consultatiefunctionaliteit biedt en het <a href="dossiervormende-systemen.html">dossiervormend systeem</a>. Soms ook wordt (automatisch) informatie uit het dossier van de vrager meegestuurd met de consultatie. Ook dat vraagt om een koppeling tussen het communicatieplatform en een dossiervormend systeem.</p>
            </main>
            <footer class="page-footer"><button onclick="javascript:history.go(-1)" class="navbutton">Vorige</button>
                <a href="shared-care.html"><button class="navbutton">Shared care </button></a></footer-left></footer>
        </div>
    </section>
</body>
</html>
