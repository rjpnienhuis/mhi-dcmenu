<!doctype html>
<html lang="nl">

<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="author" content="Melius Health Informatics">
    <title>Hoe de menukaart te gebruiken</title>
    <link rel="stylesheet" href="style/hmi-menu.css">
    <link rel="stylesheet" href="style/simple_layout.css">
    <link rel="icon" href="Images/favicon.png">
</head>

<body>
    <section>
        <div class="wrapper">
            <header class="page-header"><a href="menu.html"> 
                <button class="navbutton" style="float: right;">Menu</button>
              </a><h1 style="float:left">Hoe de menukaart te gebruiken</h1></header>
            <main class="page-body">
                <h3>Digitale samenwerking in de zorg</h3>
                <p>Het verlenen van de Juiste Zorg op de Juiste Plek vraagt in toenemende mate om samenwerking tussen zorgaanbieders onderling en met patiënten. Die toename van samenwerking leidt ook tot een toenemende vraag naar digitale ondersteuning bij het samenwerken. Net zoals we in het bedrijfsleven een toename zien van de vraag naar digitale hulpmiddelen bij samenwerking, zoals geboden door producten als Microsoft Teams, Slack, Zoom, Notion en Miro.</p>
                <p>En dan wordt het ineens ingewikkeld. Voor je het weet verdwaal je in de terminologie, landelijke programma’s, technische concepten, standaarden voor gegevensuitwisseling, wetgeving en platforms en applicaties waar je nooit eerder van had gehoord. </p>
                <p>Veel mensen gaan daarom op zoek naar één eenvoudige oplossing voor alle vormen van samenwerking. Maar in tegenstelling tot in de film bestaat zo’n heilige graal niet. Samenwerking in de zorg is complex en voor de digitale ondersteuning van die samenwerking volstaat niet één simpele oplossing. Een complex samenspel van systemen, afspraken en functionaliteiten is nodig.</p>
               <figure>
                    <img src="Images/Holy-grail.png" style="max-width: 90%;">
                    <figcaption><i>Indiana Jones zoekt, en vindt(!), de heilige graal in ‘The Last Crusade (Colombia Pictures, 1989)’</i></figcaption>
                </figure> 
                <h3>Een menukaart voor Digitale Samenwerking in de Zorg</h3>
                <p>De menukaart beoogt een voor iedereen toegankelijk en samenhangend overzicht te geven van alle systemen, technieken, concepten  en afspraken die een rol spelen bij het digitaal samenwerken in de zorg. </p>
                <p>Het idee achter de menukaart is eenvoudig: Gebruik haar om voor een bepaalde usecase de benodigde digitale ondersteuning te selecteren. Neem bijvoorbeeld een usecase als ‘Regionale chronische zorg’. De menukaart kan worden gebruikt om inzichtelijk te maken:</p>
                <ul>
                    <li>Welk type (digitale) samenwerkingsfunctionaliteiten nodig zijn</li>
                    <li>Door welk type systemen die functionaliteiten geleverd kan worden</li>
                    <li>Welke toegang tot informatie in systemen van zorgaanbieders nodig is en hoe die kan worden verkregen</li>
                    <li>Welk type technische, organisatorische en zorginhoudelijke afspraken nodig is</li>
                </ul>
                <h3>Voor wie is de menukaart bedoeld?</h3>
                <p>De menukaart is bedoeld voor iedereen die iets te maken heeft met digitalisering van samenwerking in de zorg. Afhankelijk van je achtergrond zul je de menukaart waarschijnlijk op een andere manier gebruiken:</p>
                <ul>
                    <li>Mensen met een technische achtergrond zullen vaak beginnen met de meer technische onderdelen van de menukaart. Deze bevinden zich aan de onderkant. Technische onderdelen gaan bijvoorbeeld over de technische toegang tot systemen, verschillende soorten digitale platforms en technische afspraken die nodig zijn om systemen met elkaar te laten communiceren.</li>
                    <li>Mensen met een zorginhoudelijke achtergrond zullen vaak beginnen met de zorginhoudelijke en functionele onderdelen van de menukaart. Deze bevinden zich aan de bovenkant. Zorginhoudelijke en functionele onderdelen gaan bijvoorbeeld over het gebruik van digitale samenwerking in de dagelijkse praktijk (binnen zogenaamde usecases) en over welke digitale samenwerkingsfunctionaliteiten worden onderscheiden. De technische onderdelen zullen mensen met een zorginhoudelijke achtergrond waarschijnlijk in minder detail bestuderen.</li>
                </ul>
                <h3>Hoe de menukaart te gebruiken?</h3>
                <p>De menukaart is bedoeld als naslagwerk. Verschillende oplossingen, concepten, systemen, technologieën en afspraken zijn gecategoriseerd en klikbaar gemaakt. Zo kan eenvoudig van een globaal overzicht naar steeds meer detail worden ‘geklikt’.</p>                
                <p>De menukaart beschrijft aspecten van digitale samenwerking op drie niveaus:</p>
                <ol>
                    <li><b>Perspectieven</b><br>Dit is het meest globale niveau en aangeraden wordt om hier te beginnen. Een globaal idee van de verschillende perspectieven op digitale samenwerking helpt bij het begrijpen van meer specifieke concepten en oplossingen.</li>
                    <li><b>Categorieën</b><br>Binnen categorieën worden bepaalde onderdelen van de menukaart logisch gegroepeerd. Nadat kennis is genomen van de verschillende perspectieven kunnen de categorieën worden bestudeerd.</li>
                    <li><b>Onderdelen</b><br>Onderdelen zijn gedetailleerde beschrijvingen van systemen, oplossingen, concepten en afspraken binnen een bepaalde categorie. Bestudering van individuele onderdelen is niet nodig om een globaal beeld te krijgen van digitale samenwerking in de zorg, maar wel om de juiste keuzes te maken voor digitale ondersteuning bij specifieke usecases of zorgsituaties.</li>
                </ol> 
                <img src="Images/help.png" style="max-width: 90%;">               
            </main>
            <footer class="page-footer"><button onclick="javascript:history.go(-1)" class="navbutton">Vorige</button>
                <button class="navbutton">Volgende </button> </footer-left></footer>
        </div>
    </section>
</body>
</html>
