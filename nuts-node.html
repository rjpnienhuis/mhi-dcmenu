<!doctype html>
<html lang="nl">

<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="author" content="Melius Health Informatics">
    <title>NUTS node</title>
    <link rel="stylesheet" href="style/hmi-menu.css">
    <link rel="stylesheet" href="style/simple_layout.css">
    <link rel="icon" href="Images/favicon.png">
</head>

<body>
    <section>
        <div class="wrapper">
            <header class="page-header"><a href="menu.html"> 
                <button class="navbutton" style="float: right;">Menu</button>
              </a><h1 style="float:left">NUTS node</h1></header>
            <main class="page-body">
                <p><a href="https://nuts.nl/">NUTS</a> is een stichting opgericht door Nedap, een leverancier van (onder andere) <a href="ecd.html">ECD</a> software. Binnen de stichting werken partijen, waaronder leveranciers, samen aan een decentrale infrastructuur voor de zorg. Decentraal wil zeggen dat er geen centrale voorzieningen zijn. Voor NUTS is dat een belangrijk uitgangspunt, omdat dit soort centrale voorzieningen extra risico’s op het gebied van privacy en security met zich meebrengen. Daarnaast leidt de afhankelijkheid van centrale voorzieningen vaak tot ingewikkelde juridische constructies en machtsconcentratie.</p>
                <p>NUTS gaat uit van internationale standaarden, zoals FHIR en allerlei standaarden op het gebied van authenticatie, autorisatie en logging. NUTS combineert standaarden en spitst ze, waar nodig, toe op de Nederlandse situatie. Zodoende ontstaan NUTS RFC’s (Request For Comments) waarop door de hele NUTS community kan worden gereageerd. Zo’n NUTS RFC moet als het ware een hapklare implementatiehandleiding zijn voor leveranciers van bijvoorbeeld dossiervormende systemen. Systemen die de NUTS RFC’s implementeren (er software voor ontwikkelen) kunnen zodoende met elkaar communiceren. Alle NUTS RFC’s zijn publiekelijk toegankelijk.</p>
                <p>NUTS levert ook open source software die de RFC’s implementeert. Een leverancier kan er voor kiezen om niet zelf de NUTS RFC’s te implementeren, maar de NUTS node te gebruiken. Nog steeds zal zo’n leverancier software moeten ontwikkelen, namelijk om de NUTS node te integreren in haar eigen systeem.</p>            
                <p>Naast de technische NUTS standaarden zijn er ook zogenaamde BOLTS. Een Bolt beschrijft hoe de NUTS technologie (en andere standaarden, zoals informatiestandaarden en datasets) in samenhang moeten worden gebruikt binnen een bepaalde usecase, zoals de verpleegkundige overdracht. Zelfs als een dossiervormend systeem voldoet aan de NUTS RFC’s hoeft dat niet te betekenen dat het systeem ook een specifieke BOLT ondersteunt.  Vergelijk dit ook met de DVZA gegevensdiensten; niet iedere DVZA biedt iedere gegevensdienst.</p>                
            </main>
            <footer class="page-footer"><button onclick="javascript:history.go(-1)" class="navbutton">Vorige</button>
                <a href="ihe.html"><button class="navbutton">IHE </button></a> </footer-left></footer>
        </div>
    </section>
</body>
</html>
