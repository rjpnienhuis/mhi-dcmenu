<!doctype html>
<html lang="nl">

<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="author" content="Melius Health Informatics">
    <title>Shared Care</title>
    <link rel="stylesheet" href="style/hmi-menu.css">
    <link rel="stylesheet" href="style/simple_layout.css">
    <link rel="icon" href="Images/favicon.png">
</head>

<body>
    <section>
        <div class="wrapper">
            <header class="page-header"><a href="menu.html"> 
                <button class="navbutton" style="float: right;">Menu</button>
              </a><h1 style="float:left">Shared Care</h1></header>
            <main class="page-body">
                <p>Shared Care is het gelijktijdig zorgen voor een patiënt door verschillende zorgaanbieders. Die gelijktijdigheid onderscheidt shared care van andere samenwerkingsvormen die meer volgtijdelijk verlopen. Gelijktijdigheid heeft ook grote consequenties voor het gezamenlijk informatiemanagement: ook dossierinformatie wordt gelijktijdig gecreëerd, gewijzigd en geëvalueerd door verschillende zorgaanbieders. Dit maakt ‘gegevensuitwisseling’ tussen dossiervormende systemen een minder adequaat hulpmiddel, omdat dit kan leiden tot  <a href="platforms-voor-samenwerking-uitwisseling.html#informatie-asymmetrie">informatie-asymmetrie</a>: verschillende dossiervormende systemen geven een verschillend beeld van de werkelijkheid. Bijvoorbeeld een verschillend beeld van de actuele medicatie.</p>
                <p>Om informatie-asymmetrie te voorkomen wordt vaak gebruik gemaakt van een gedeeld dossier. Dat gedeelde dossier bevat precies die informatie die nodig is om in gezamenlijkheid zorg te verlenen, niet meer en niet minder. Het gedeelde dossier is bij voorkeur leidend en de eigen dossiervormende systemen (e.g. EPD, HIS) volgend. Dat wil zeggen dat de gedeelde informatie in het gezamenlijk dossier wordt beheerd en daarna beschikbaar wordt gemaakt in de eigen dossiervormende systemen. Dit door de informatie ter versturen of door het gedeelde dossier <a href="visuele-koppelvlakken.html">visueel te integreren</a> binnen het eigen dossiervormend systeem.</p>                            
                <p>De term ‘shared care’ wordt vaak gebruikt waar het samenwerkende instellingen voor medisch specialistische zorg betreft. Wanneer zorgaanbieders lijnoverstijgend samenwerken binnen een regio wordt dat vaak netwerkzorg genoemd. De principes zijn echter hetzelfde: gelijktijdige zorg vergt gezamenlijk dossiermanagement.  </p>
                <h3>Platforms en systemen</h3>
                <p>Een <a href="zno-sharedcare.html">Zorg Netwerk Omgeving</a> (ZNO) of een <a href="zno-sharedcare.html">Shared Care Omgeving</a> biedt een oplossing voor gezamenlijk dossiermanagement. Ook het <a href="ihe.html">IHE XDS-integratieprofiel</a> biedt mogelijkheden voor gezamenlijk dossiermanagement. Sommige Shared Care omgevingen worden daarom met een IHE XDS-oplossing gecombineerd. Tot slot zijn er <a href="portaal.html">regio portalen</a> die tot op zekere hoogte ondersteuning voor Shared Care bieden.</p>            
                <h3>Ondersteunende systemen</h3>
                <p>Shared Care / netwerkzorg vraagt vanzelfsprekend naast gemeenschappelijk dossiermanagement ook om veel communicatie tussen zorgaanbieders. Communicatieplatforms spelen dus een belangrijke rol. Vaak worden communicatie  platforms als geïntegreerd onderdeel van een Zorg Netwerk Omgeving of Shared Care omgeving aangeboden.</p>
                <p>Zeker in netwerkzorg is een belangrijke rol weggelegd voor de patiënt zelf. Een portaal of PGO wordt daarom vaak als belangrijk onderdeel gezien. Hetzelfde geldt voor <a href="digitale-zorg-apps.html">digitale zorg apps</a>.</p>
                <h3>Koppelingen met systemen</h3>
                <p>Door uit te gaan van een centrale Zorg Netwerk Omgeving en/ of een geschikt HIE-platform (zoals een IHE XDS-platform) kunnen koppelingen tussen systemen onderling worden beperkt. Dossiervormende systemen worden gekoppeld met de centrale (regio) omgeving. Waar mogelijk wordt hier van eenvoudige visuele koppelvlakken gebruik gemaakt. Digitale zorg apps worden met de centrale omgeving gekoppeld. Ook hier geldt dat visuele koppelingen vaak volstaan. Soms wordt vanuit de Shared Care omgeving een koppeling met het <a href="lsp.html">LSP</a> gerealiseerd, bijvoorbeeld ten behoeve van medicatieverificatie. </p>
            </main>
            <footer class="page-footer"><button onclick="javascript:history.go(-1)" class="navbutton">Vorige</button>
                <a href="ad-hoc-inzage.html"><button class="navbutton">Ad hoc inzage </button></a> </footer-left></footer>
        </div>
    </section>
</body>
</html>
